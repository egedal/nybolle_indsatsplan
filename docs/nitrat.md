# Indsatstemaer

## Nitrat
Kvalitetskravet for nitrat i drikkevand og grundvand er 50 mg/l. Da nitrat ikke fjernes ved traditionel vandbehandling på vandværket er det vigtigt, at grundvandets indhold ikke overstiger denne værdi.
Nitrat findes i grundvandet i dele af Nybølle-området i forhøjede eller høje koncentrationer. Den naturlige forekomst af nitrat i grundvandet er normalt lav, men som følge af bl.a. gødskning, kan nitratkoncentrationen stige. Nitrat kan være problematisk for grundvandet i områder, hvor der ikke sker nogen eller kun begrænset omsætning af nitrat i jordlagene over grundvandet. I disse områder vil overskydende nitrat udvaskes fra rodzonen til grundvandet. Disse områder kaldes indsatsområder og boringsnære beskyttelsesområder. I indsatsplanområdet, er der også tidligere lossepladser, der bidrager til nitrattilførslen.

RETTES. Den generelle regulering af landbrugets kvælstofudbringning reguleres via husdyrbrugsbekendtgørelsen og gødskningsbekendtgørelsen, som gælder for al landbrugsdrift. Disse nationale lovgivninger sikrer en vis beskyttelse af grundvandet, men sikrer ikke nødvendigvis at udvaskningen fra rodzonen begrænses til maksimalt 50 mg nitrat/l i indsatsområderne.

I Nybølle Indsatsplan er nitratudvaskninger beregnet for IO og BNBO inden for de grundvandsdannende oplande og/eller indvindingsoplandene til vandforsyninger i indsatsplanområdet. Beregninger og resultater er gennemgået i ’Vurdering af behovet for at stillet skærpet krav til nitratudvaskningen i Nybølle Indsatsplanområde’. LINK til pdf. Desuden fremgår målsætninger og resultater af afsnittene Målsætning nitrat og Opfyldelse af målsætning.

## Målsætninger – nitrat

Det overordnede miljømål for grundvand på 50 mg nitrat/l er fastsat i EU’s grundvands¬direktiv. I Danmark er grundvandsdirektivets gennemført i miljømålsloven. Samtidig skal forringelse af grundvandets tilstand forebygges i henhold til miljømålslovens bestemmelser.
Egedal og Høje-Taastrup kommuner opstiller følgende målsætninger for nitrat for at sikre, at vandkvaliteten i grundvandet eller drikkevandet ikke på noget tidspunkt overskrider kvalitetskravene for drikkevand.
Målsætninger for nitrat:
1.	For at der er sikkerhed for, at kvalitetskravet på 50 mg nitrat/l kan overholdes i grundvandet, må den gennemsnitlige nitratudvaskning fra rodzonen i indsatsområder, inden for indsatsplanområdet, ikke overstige kvalitetskravet for grund- og drikkevand på 50 mg nitrat/l.

2.	For at der er sikkerhed for, at kvalitetskravet på 50 mg nitrat/l kan overholdes i drikkevandet fra det enkelte vandværk eller kildeplads i Nybølle Indsatsplanområde, må den gennemsnitlige nitratudvaskning fra rodzonen i det boringsnære beskyttelsesområde og i indsatsområder, inden for oplande til det pågældende vandværk/kildeplads, ikke overstige 50 mg nitrat/l.

Hvis begge målsætninger for nitrat er opfyldt, er det ikke nødvendigt at stille restriktioner i forhold til udvaskning af nitrat. Hvis en af målsætningerne ikke er opfyldt og der ses stigende tendenser af nitrat i grundvandet, skal nitratudvaskningen stabiliseres eller reduceres.  

## Opfyldelse af målsætninger

Opfyldelse af målsætning 1 og 2 for nitrat:

For at vurdere om brug af gødning på landbrugsjorder udgør en risiko for grundvandet, er den potentielle gennemsnitlige nitratudvaskning beregnet. Beregning af nitratudvaskning er beskrevet og vurderet i Nitratnotat for Nybølle Indsatsplanområde (link). 

Beregningerne er sammenholdt med de målsætninger for nitrat som Egedal og Høje-Taastrup kommuner har opsat. Målsætningerne fremgår af [afsnit Målsætninger (2)].

Målsætning 1 er opfyldt. Den gennemsnitlige årsudvaskning af nitrat fra rodzonen i perioden 2010-2015 i scenarie 1 er 40,1 mg/l og dermed mindre end 50 mg/l. Dermed er kommunernes målsætning 1 for nitrat opfyldt.

Målsætning 2 for nitrat er opfyldt for vandværkerne Birkevænget, Fløng, Holmemarken, Katrineberg, Marbjerg By, Nybølle og Soderup-Vadsby, samt Nybølle Øst Kildeplads og Katrinebjerg Kildeplads, idet den gennemsnitlige årsudvaskning fra rodzonen i perioden 2010-15, er mindre end 50 mg/l. 
For Ledøje Vandværk er udvaskningen 82,4 mg/l, og dermed er målsætning 2 ikke opfyldt for vandværket.
Det er således nødvendigt at der tages stilling til hvilken indsatser der er mulige for Ledøje Vandværk.

Opfyldelse af målsætning for pesticider:

## Pesticider
Behovet for beskyttelse mod pesticider er vurderet i xxx notat. Pesticidbeskyttelsen er vurderet i de boringsnære beskyttelsesområder. Inden for BNBO er transporttiden til indvindingsanlægget kort og derfor er muligheden for at nå at afværge de fleste typer forureninger begrænset. 

Pesticider anvendes i dag i jordbrugets planteproduktion, i private haver og på udenomsarealer til bekæmpelse af skadedyr, ukrudt og svampe m.v. De enkelte pesticider godkendes til anvendelse i Danmark af Miljøministeriet. En hensigtsmæssig anvendelse og håndtering opnås gennem brugervejledninger og certificeringskrav. 
Anvendelse af pesticider bliver også generelt reguleret ud over godkendelsesordningen, idet der er regler for de sprøjter, der anvendes til at sprede pesticiderne, samt krav til vaskepladser til påfyldning og vask af sprøjteudstyr. Derudover er der regler for pesticidanvendelse i en zone på 25 meter omkring de almene vandværkers boringer. 
Der anvendes ikke pesticider på offentlige arealer i Egedal og Høje-Taastrup kommuner. Der er således flere tiltag til at begrænse anvendelsen af pesticider, og det giver en vis grad af beskyttelse. Imidlertid er der i Nybølle indsatplansområde konstateret pesticider i grundvandet. 
[vi skal beskrive fund og status et sted!! Resume af Kortlægningen, i afsnit for sig?]

## Målsætning – pesticider

Miljømål for pesticider
Forringelse af tilstanden af alle grundvandsforekomster skal forebygges i henhold til
Miljømålslovens bestemmelser. Det overordnede miljømål for pesticider i grundvand
er maksimalt 0,1 µg/l. Miljømålet er fastsat i EU’s Vandrammedirektiv. I det følgende
fastsættes, hvorledes miljømålene sikres i Beder indsatsområde.

2.2.1. Målrettet indsats
Der er konstateret pesticidrester i 29 boringer ud af 69 undersøgte boringer i Beder
indsatsområde. Nedsivning af pesticider i dette omfang indikerer, at der er en sårbarhed
i området. Sårbarheden er nærmere gennemgået i afsnit 2.7.2 og 2.7.3.
Århus Amt har lokaliseret og udpeget de arealer i Beder indsatsområde, hvor udvaskningen
af pesticider udgør en risiko for forurening af grundvandet. Risikoen for forekomst
af pesticider afhænger i høj grad af grundvandets strømningstid og af, hvor der
er stor grundvandsdannelse /2/. De sårbare områder kan ses på figur 5.
